---
layout: post
title: "Presentació de Daniel Turienzo"
date:   2017-05-10 09:12:12
description: Presentació de Daniel Turienzo Nieto
permalink: /:year/:month/:day/:title.html
coments: true
category: articles
tags: [ujilliurex]
---

> Aquest és el text que havia preparat per a llegir en la presentació de Daniel hui en la [Jornada "LliureX en la Universidad Jaume I" Innovación Educativa utilizando TICs](http://ujilliurex.uji.es/). Al final com era l’última ponència i estaven en família no he llegit el text i he intentat dir més o menys el mateix, com que ja el tinc escrit el comparteix en aquesta bitàcola personal.

Bona vesprada, sóc Samuel Soriano membre d’edutictac i Coordinador TIC provincial en Alacant des d'aquest mes de febrer.

Agraeix a Julio Pacheco que m'haja demanat presentar a Daniel, ja que m'ha permés participar en #ujilliurex presencialment per primera vegada, la veritat és que tenia moltes ganes i realment ha sigut una jornada molt enriquidora. Enhorabona Julio.

[Daniel Turienzo](https://quinboigproposit.edutictac.es/) és llicenciat en Bioquímica per la Universitat de València. Professor de Tecnologia des del 2003. Treballa en l'IES Montserrat Roig d'Elx on també exerceix com a Secretari. Participa en diverses accions de formació del professorat del Cefire d'Elx, Alacant i Oriola sobre Tecnologia i TIC. Des del 2015 és professor de l’assignatura TICs del Màster del professorat de la UMH. És membre de la [Comunitat EduTicTac](https://edutictac.es), una xarxa on es comparteixen recursos i experiències entre docents de la C.A. Valenciana i que promou el programari lliure en educació i col·labora amb l’Equip LliureX.

Conec a Daniel des de fa més de deu anys, la primera vegada que van coincidir jo impartia un curs d'administració d'aula Lliurex, en terminar el curs vaig llançar una "comunitat" virtual a un servici per a grups en línia que es diu Ning que llavors era gratuït i estava molt de moda, l'objectiu era compartir coneixement sobre què féiem amb lliurex cadascú al seu centre i resoldre els possibles problemes que anaren sorgint d'una manera àgil... Però sobretot ajudar i recolzar-nos mútuament en les nostres tasques diàries.

Daniel va ser dels primers que es van sumar a aquest projecte. Molt prompte es van unir altres companys, alguns dels quals estan ací i encara continuen a EduTicTac malgrat que ja s'han jubilat. Per nosaltres és molt important que continuen aportant la seua experiència i visió. Entre tots van decidir un nom, un logo, també migrar a Moodle quan Ning va començar a cobrar pels seus servicis… moltes coses han passat aquests deu anys però el més important és que continuem compartint i gaudint d’aprendre amb bona companyia.

Com estava comentant, des del principi Daniel va estar animant i propulsant el grup amb el seu agut sentit de l'humor i el seu compromís amb una educació pública i de qualitat.

M'agradaria ressaltar el seu bon ànim per afrontar reptes. Així quan van necessitar incloure en Lliurex el programari d'edició de vídeo Kdenlive i altres que no venien de sèrie ens ho van proposar com a repte i van crear la nostra pròpia distribució linux que en la seua primera versió vam anomenar [Cho Oyu](https://wikimanuals.edutictac.es/index.php?title=Descarrega,_crema,_prova_i_instal%C2%B7la_Cho_Oyu) i en una segona edició  [Everest](https://wikimanuals.edutictac.es/index.php?title=Descarrega,_crema,_prova_i_instal%C2%B7la_Everest).

Tot això sempre amb humor, aprenent moltes coses junts i passant-ho molt bé. Durant tot aquest temps el nexe d'unió ha sigut el nostre compromís amb l'educació i el programari lliure. La qual cosa ens ha portat a una relació d'amistat que va molt més enllà de la nostra relació professional, el que em fa valorar tot el viscut com a molt enriquidor també en l'àmbit personal.

I res més per la meua part, us deixe gaudint de Daniel i de la seua[ presentació](http://ujilliurex.uji.es/danielturienzo_ujilliurex17_imatge%20i%20so%20UJI.pdf).
